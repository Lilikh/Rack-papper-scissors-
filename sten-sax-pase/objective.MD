https://chasacademy.instructure.com/courses/289/pages/inlamningsuppgifter-endast-beskrivning-2?module_item_id=7015

Projekt + Individuell skriftlig inlämning
HTML, CSS och JAVASCRIPT
Rock Paper Scissors

Översikt
Denna beskrivning gäller två uppgifter och prövar kunskapskontroll “Individuell skriftlig inlämning” samt ”Projektarbete” med bland annat specifik kompetens att utveckla webbplatser med HTML, CSS och enklare JavaScript.
Den ena uppgiften görs i grupp (projektet) och den andra uppgiften genomförs individuellt (skriftlig inlämningen). Båda uppgifterna är obligatoriska och betygsgrundande.

Beskrivning - Projektarbete
Rock Paper Scissors är ett klassiskt spel, med långa anor. Det genomförs av 2 spelare och många anser att det i längden inte är slumpen som avgör vem som vinner.
Läs mer på https://en.wikipedia.org/wiki/Rock_paper_scissors
Projektet innebär att skapa en responsiv webbsida för ett Rock Paper Scissors spel.
Webbsidan ska designas med interaktionsdesign i åtanke och den ska skapas med hjälp av
HTML, CSS och JavaScript. Målet är att kunna genomföra ett RPS spel mellan en spelare
och dator och därefter utse en vinnare.

Regler
Läs i huvudsak om regler på Wikipedia.
Vid ett spel, så väljs en av följande figurer:
Sten (Rock)
Påse (Paper)
Sax (Scissors)
Vinnaren utses enligt:
Sten vinner över Sax
Sax vinner över Påse
Påse vinner över Sten
Vid samma figur så blir det oavgjort.
Skapa ett spel mot en dator - spelflöde

1. Från en startsida skriver spelaren in sitt namn – namnet ska sedan visas på skärmen
2. Datorns ”namn” bestämmer ni själva.
3. Spelaren ska sedan kunna starta ett RPS-spel mot datorn
4. Spelet börjar.
5. Spelare samt dator väljer sin figur (Javascript)
6. Vinnare, förlorare eller oavgjort utslag bestäms. (Javascript)
7. Resultatet skrivs ut på webbsidan (Javascipt)

Krav - Projektet
• Webbsidan ska vara designad med interaktionsdesign i åtanke och den ska vara
responsiv med minst 3 breakpoints.
Egna tankar: breakpoints med ca 400 punkter, 600 punkter 800 punkter

• Planera webbsidans layout genom att göra en designskiss som sedan följs.
Designskissen läggs in som en bildfil i ert projekt.
• Tekniker – HTML, CSS och JavaScript

Betyg (Projektet) IG – G
För G krävs att gruppen via redovisning/demo samt inlämning kan visa upp ett RPS spel
enligt de krav som finns beskrivna.
Följande mål i Kursplanen ligger till grund för bedömningen:

1. Utveckla webbplatser med HTML, CSS och enklare JavaScript

Betyg (Individuell skriftlig inlämning) IG – G
För G – Individuell skriftlig inlämning som innefattar en beskrivning av projektets (RPS)
gång, egna reflektioner från arbetet, tydlig beskrivning av kod (HTML, CSS och JavaScript)
samt design (inklusive responsiv design) samt hur tankarna har gått gällande
interaktionsdesign samt användarvänlighet.

Följande mål i Kursplanen ligger till grund för bedömningen:

1. Kan översiktligt redogöra för HTML
2. Kan översiktligt redogöra för CSS
3. Kan översiktligt redogöra för JavaScript
4. Kan översiktligt redogöra för responsiv design och mobilanpassning

Projektarbete – i grupp.
Skriftlig inlämning skall ske individuellt.

Commit skall ske regelbundet i arbetet och beskriva de ingående ändringarna och
förbättringarna. Tänk på att när ni sitter och kodar tillsammans så är det extra viktigt att de
commit som gruppen genomför gemensamt avspeglar alla som varit delaktiga. (Skriv vilka
som har varit med i ert commit-meddelande) Samtliga team-medlemmar ska via commits
kunna visa att de tillfört kod till projektet – gäller både HTML, CSS och JavaScript.

Tidsram och redovisning
Projektarbetet pågår vecka 39–48. Muntlig redovisning/demo i grupp sker den 16 oktober
(design/layout) samt den 27 november (färdigt projekt).
Har gruppen inte möjlighet att redovisa den 16 oktober samt den 27 november så kan
gruppen göra en inspelning av presentationen i förväg eller i nära anslutning till
redovisningstillfället.

Inlämning – Deadline 27 november
Inlämning av projekt sker genom att en länk till ert projekt, på GitLab, lämnas in i Canvas.
Designskissen läggs som en bildfil i projektet. Observera att alla medlemmar i gruppen ska
göra en egen inlämning med länk till projektet.
Tänk på att göra ert projekt privat och göra @senseraTeacher till developer så att din lärare
kan komma åt att rätta koden.
Inlämning av skriftlig inlämningsuppuppgift sker via att en textfil laddas upp i Canvas.
Observera att filen ska laddas upp – ej länkas via drive eller liknande.
Lycka till!
